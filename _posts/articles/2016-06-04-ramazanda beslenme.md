---
layout: post
title: "Ramazan'da Nasıl Beslenmeliyiz?"
excerpt: "İÇERİK"
modified: 2016-06-04
categories: articles
comments: true
share: true
---

## Merhabalar,
Ramazan ' a sayılı günler kala oruç tutarken neleri yemeliyiz , nasıl beslenilmeli gibi sorular karşısında bugün okuduğum bir kaç yazı ve spor hocamın da söylediklerinden faydalanarak sizlerle bu yazımı paylaşmak istedim.

Öncelikle birkaç bilgi verelim. 

Oruçlu iken , vücut sindirim faaliyetlerinde bulunmadığı için diğer işlemlere öncelik verir. Hormonları düzenler, tamirat işlemlerini hızlandırır.  Enerji açığa çıkarabilmek için glikojen ve yağ depolarını parçalamaya başlar.

Kural olarak şunu unutmamak gerekir. Her zaman yemek yerken, önce protein ve sebzeleri daha sonra karbonhidrat ve yağları tüketmemiz gerekir. Bunu her zaman uygulamakta fayda vardır.

Şimdi iftar ve sahurda nasıl beslenmeliyiz konusuna değinelim.

**Sahurda nasıl beslenilmeli?**

Kahvaltı tarzında bir sahur yapıyorsak, protein ağırlıklı beslenmekte fayda var. Bunun için olmazsa olmazımız yumurta. Kişi başı en az 1 tane haşlanmış yumurta sizi tok tutmaya yardımcı olur. Bunun yanında domates-salatalık- biber gibi sebzeleri bol miktarda tüketebilirsiniz. 
Yedikten sonra birkaç bardak su içmek yerine iftarla sahur arasında az az bol miktarda su içerek vücudun su ihtiyacını karşılayabilirsiniz. 

Karbonhidrat olarak beyaz ekmek yerine tam tahıllı ekmek ve sonrasında bir bardak süt içebilirsiniz. Sahurda özellikle tuzlu yememeye dikkat edin. Çünkü tuz su kaybına yol açar ve susuzluk hissi oluşturmayı sağlar. 

**İftarda nasıl beslenilmeli?**

Orucunu su ve hurmayla açmanı alışkanlık haline getirmelisiniz. Hurma bir potasyum deposudur ve  vucudun tatlı ihtiyacını gidermeye yardımcı olur. 

Bir anda fazla miktarda yemek yemenin vücuda yükleyeceği yükü azaltmak için iftar iki öğüne bölünmeli. Gün boyu açlıktan sonra iftarda hızlı ve fazla yemek tüketilmemeli, yavaş yavaş ve küçük porsiyonlar halinde yenmeli. İftar ile sahur arasına küçük ara öğünler eklenmeli, böylece hem bir defada fazla miktarda yemenin vereceği olumsuzluklar engellenmeli hem de yavaşlayan metabolizmaya destek olunmalı. 

Her akşam pide tüketmek yerine özel davetler için kendine bir ödül verme alışkanlığı geliştirilmeli. Kızartmalardan, mayalı besinlerden (hamur işlerinden), aşırı şeker ve yağ içeren besinlerden, şerbetli tatlılardan, çok tuzlu veya baharatlı yemeklerden, sucuk, sosis, pastırma gibi şarküteri ürünlerinden, bal, kaymak ve gazlı içeceklerden uzak durulmalı. 

Kan şekerini hızla yükselten besinler yerine posa miktarı fazla olan besinler (kepekli ekmek, çok tahıllı ekmek, çavdar ekmeği, kepekli makarna, kepekli pirinç gibi), sebze, meyve, kuru baklagiller, ceviz, fındık ve badem tercih edilmeli. 

Lifli gıdalar tüketmeye çalışın. Kuru fasulye , mercimek gibi. 

Yazımı burada sonlandırıyorum. Umarım faydalı olmuşumdur. Okuduğunuz için teşekkürler. 

Saygılarımla.
